# Škola21

## Cíle
- Vzdělávání na úrovni 21. století
- Zvýšení vzdělanosti české společnosti
- Nabídnutí nových možností sebevzdělávání
- Diskuze o osnovách základoškolského a gymnaziálního učiva
- Otevřený obsah neustále zlepšovaný odbornou veřejností
- Podpora nových forem vzdělávání, především svobodných
- Využití "spaced repetition learning" a moderních médií

## Konkrétní kroky
- Založení občanského sdružení, které bude provozovat:
  - Organizační tým
  - Obsahový tým
  - Vývojový tým
    - Aplikace Škola21 - open source vzdělávací platforma, která zobrazuje otevřený obsah vytvořený komunitou
    - Editor - open source aplikace pro práci s obsahem
  - Konference a další události týkající se tvorby otevřeného obsahu
  - Vzdělávací centra (odborná výuka, oborové studovny, knihovny, společenské akce, zájmová činnost...)
  - Doplňující cloud službu k aplikaci Škola21, která bude:
    - Vkládat vhodné reklamy za vhodných podmínek (hlavně ochrana dat)
    - Umožňovat studentům vzájemně efektivně komunikovat
    - Upozorňovat studenty na vzdělávací akce, korespondenční semináře atp.
    - Fungovat jako platforma spojující studenty s učiteli, včetně služeb (platby, ...)
    - Zprostředkovávat studentům vzdělávacích center Škola21 příme spojení se školou
    - Rodičům umožňovat vhled do vzdělávání jejich dětí, jednoduché nastavení plateb, ...
 
## Poznámky
- Příspěvek sdružení = aplikace bez reklamy, příspěvek např. 100 Kč/student/měsíc (1000 Kč za školní rok)? Jaké další výhody?
- Naši studenti dostanou aplikaci bez reklam automaticky
- Do budoucna umožnit korespondenčním seminářům přijímat řešení skrze cloud, vyhlašovat zadání atp.

## Plán tvorby obsahu
- První fáze - 6. až 9. třída ZŠ bez cizích jazyků
  - RVP: http://www.msmt.cz/file/43792/
  - Vzdělávací oblast "Člověk a příroda"
- Druhá fáze - 4. a 5. třída ZŠ bez cizích jazyků
  - Vzdělávací oblast "Člověk a jeho svět" - zbytek, většina 1.-3. ročník
    - "Rozmanitost přírody" - část
    - "Člověk a jeho zdraví" - část
- Třetí fáze - 1. až 3. třída ZŠ bez cizích jazyků
  - Vzdělávací oblast "Člověk a jeho svět"
    - "Místo, kde žijeme"
    - "Lidé kolem nás"
    - "Lidé a čas"
    - "Rozmanitost přírody" - část
    - "Člověk a jeho zdraví" - část
- Čtvrtá fáze - čtení, psaní, základní počty

## Očekávané výstupu dle RVP chronologicky

### Příprava (cca 5-7 let)
- Čtení
- Psaní
- Počty

### 1. období 1. stupně (1. až 3. ročník, cca 6-9 let)
- **Člověk a jeho svět** - *Místo, kde žijeme* - 1. období
  - Očekávané výstupy
    - ČJS-3-1-01 vyznačí v jednoduchém plánu místo svého bydliště a školy, cestu na určené místo a rozliší možná nebezpečí v nejbližším okolí
    - ČJS-3-1-02 začlení svou obec (město) do příslušného kraje a obslužného centra ČR, pozoruje a popíše změny v nejbližším okolí, obci (městě)
    - ČJS-3-1-03 rozliší přírodní a umělé prvky v okolní krajině a vyjádří různými způsoby její estetické hodnoty a rozmanitost

- **Člověk a jeho svět** - *Lidé kolem nás* - 1. období
  - Očekávané výstupy
    - ČJS-3-2-01 rozlišuje blízké příbuzenské vztahy v rodině, role rodinných příslušníků a vztahy mezi nimi, projevuje toleranci k přirozeným odlišnostem spolužáků i jiných lidí, jejich přednostem i nedostatkům
    - ČJS-3-2-02 odvodí význam a potřebu různých povolání a pracovních činností

- **Člověk a jeho svět** - *Lidé a čas* - 1. období
  - Očekávané výstupy
    - ČJS-3-3-01 využívá časové údaje při řešení různých situací v denním životě, rozlišuje děj v minulosti, přítomnosti a budoucnosti
    - ČJS-3-3-02 pojmenuje některé rodáky, kulturní či historické památky, významné události regionu, interpretuje některé pověsti nebo báje spjaté s místem, v němž žije
    - ČJS-3-3-03 uplatňuje elementární poznatky o sobě, o rodině a činnostech člověka, o lidské společnosti, soužití, zvycích a o práci lidí; na příkladech porovnává minulost a současnost

- **Člověk a jeho svět** - *Rozmanitost přírody* - 1. období
  - Očekávané výstupy
    - ČJS-3-4-01 pozoruje, popíše a porovná viditelné proměny v přírodě v jednotlivých ročních obdobích
    - ČJS-3-4-02 roztřídí některé přírodniny podle nápadných určujících znaků, uvede příklady výskytu organismů ve známé lokalitě
    - ČJS-3-4-03 provádí jednoduché pokusy u skupiny známých látek, určuje jejich společné a rozdílné vlastnosti a změří základní veličiny pomocí jednoduchých nástrojů a přístrojů

- **Člověk a jeho svět** - *Člověk a jeho zdraví* - 1. období
  - Očekávané výstupy
    - ČJS-3-5-01 uplatňuje základní hygienické, režimové a jiné zdravotně preventivní návyky s využitím elementárních znalostí o lidském těle; projevuje vhodným chováním a činnostmi vztah ke zdraví
    - ČJS-3-5-02 rozezná nebezpečí různého charakteru, využívá bezpečná místa pro hru a trávení volného času; uplatňuje základní pravidla bezpečného chování účastníka silničního provozu, jedná tak, aby neohrožoval zdraví své a zdraví jiných
    - ČJS-3-5-03 chová se obezřetně při setkání s neznámými jedinci, odmítne komunikaci, která je mu nepříjemná; v případě potřeby požádá o pomoc pro sebe i pro jiné; ovládá způsoby komunikace s operátory tísňových linek
    - ČJS-3-5-04 reaguje adekvátně na pokyny dospělých při mimořádných událostech

- **Jazyk a jazyková komunikace** - *Český jazyk a literatura* - Komunikační a slohová výchova - 1. období
  - Očekávané výstupy
    - ČJL-3-1-01 plynule čte s porozuměním texty přiměřeného rozsahu a náročnosti
    - ČJL-3-1-02 porozumí písemným nebo mluveným pokynům přiměřené složitosti
    - ČJL-3-1-03 respektuje základní komunikační pravidla v rozhovoru
    - ČJL-3-1-04 pečlivě vyslovuje, opravuje svou nesprávnou nebo nedbalou výslovnost
    - ČJL-3-1-05 v krátkých mluvených projevech správně dýchá a volí vhodné tempo řeči
    - ČJL-3-1-06 volí vhodné verbální i nonverbální prostředky řeči v běžných školních i mimoškolních situacích
    - ČJL-3-1-07 na základě vlastních zážitků tvoří krátký mluvený projev
    - ČJL-3-1-08 zvládá základní hygienické návyky spojené se psaním
    - ČJL-3-1-09 píše správné tvary písmen a číslic, správně spojuje písmena i slabiky; kontroluje vlastní písemný projev
    - ČJL-3-1-10 píše věcně i formálně správně jednoduchá sdělení
    - ČJL-3-1-11 seřadí ilustrace podle dějové posloupnosti a vypráví podle nich jednoduchý příběh

- **Jazyk a jazyková komunikace** - *Český jazyk a literatura* - Jazyková výchova - 1. období
  - Očekávané výstupy
    - ČJL-3-2-01 rozlišuje zvukovou a grafickou podobu slova, člení slova na hlásky, odlišuje dlouhé a krátké samohlásky
    - ČJL-3-2-02 porovnává významy slov, zvláště slova opačného významu a slova významem souřadná, nadřazená a podřazená, vyhledá v textu slova příbuzná
    - ČJL-3-2-03 porovnává a třídí slova podle zobecněného významu – děj, věc, okolnost, vlastnost
    - ČJL-3-2-04 rozlišuje slovní druhy v základním tvaru
    - ČJL-3-2-05 užívá v mluveném projevu správné gramatické tvary podstatných jmen, přídavných jmen a sloves
    - ČJL-3-2-06 spojuje věty do jednodušších souvětí vhodnými spojkami a jinými spojovacími výrazy
    - ČJL-3-2-07 rozlišuje v textu druhy vět podle postoje mluvčího a k jejich vytvoření volí vhodné jazykové i zvukové prostředky
    - ČJL-3-2-08 odůvodňuje a píše správně: i/y po tvrdých a měkkých souhláskách i po obojetných souhláskách ve vyjmenovaných slovech; dě, tě, ně, ú/ů, bě, pě, vě, mě – mimo morfologický šev; velká písmena na začátku věty a v typických případech vlastních jmen osob, zvířat a místních pojmenování

- **Jazyk a jazyková komunikace** - *Český jazyk a literatura* - Literární výchova - 1. období
  - Očekávané výstupy
    - ČJL-3-3-01 čte a přednáší zpaměti ve vhodném frázování a tempu literární texty přiměřené věku
    - ČJL-3-3-02 vyjadřuje své pocity z přečteného textu
    - ČJL-3-3-03 rozlišuje vyjadřování v próze a ve verších, odlišuje pohádku od ostatních vyprávění
    - ČJL-3-3-04 pracuje tvořivě s literárním textem podle pokynů učitele a podle svých schopností

- **Matematika a její aplikace** - Číslo a početní operace - 1. období
  - Očekávané výstupy
    - M-3-1-01 používá přirozená čísla k modelování reálných situací, počítá předměty v daném souboru, vytváří soubory s daným počtem prvků
    - M-3-1-02 čte, zapisuje a porovnává přirozená čísla do 1 000, užívá a zapisuje vztah rovnosti a nerovnosti
    - M-3-1-03 užívá lineární uspořádání; zobrazí číslo na číselné ose
    - M-3-1-04 provádí zpaměti jednoduché početní operace s přirozenými čísly
    - M-3-1-05 řeší a tvoří úlohy, ve kterých aplikuje a modeluje osvojené početní operace

- **Matematika a její aplikace** - Závislosti, vztahy a práce s daty - 1. období
  - Očekávané výstupy
    - M-3-2-01 orientuje se v čase, provádí jednoduché převody jednotek času
    - M-3-2-02 popisuje jednoduché závislosti z praktického života
    - M-3-2-03 doplňuje tabulky, schémata, posloupnosti čísel

- **Matematika a její aplikace** - Geometrie v rovině a prostoru - 1. období
  - Očekávané výstupy
    - M-3-3-01 rozezná, pojmenuje, vymodeluje a popíše základní rovinné útvary a jednoduchá tělesa; nachází v realitě jejich reprezentaci
    - M-3-3-02 porovnává velikost útvarů, měří a odhaduje délku úsečky
    - M-3-3-03 rozezná a modeluje jednoduché souměrné útvary v rovině

- **Informační a komunikační technologie** - Základy práce s počítačem - 1. a 2. období
  - Očekávané výstupy
    - ICT-5-1-01 využívá základní standardní funkce počítače a jeho nejběžnější periferie
    - ICT-5-1-02 respektuje pravidla bezpečné práce s hardwarem i softwarem a postupuje poučeně v případě jejich závady
    - ICT-5-1-03 chrání data před poškozením, ztrátou a zneužitím

- **Informační a komunikační technologie** - Vyhledávání informací a komunikace - 1. a 2. období
  - Očekávané výstupy
    - ICT-5-2-01 při vyhledávání informací na internetu používá jednoduché a vhodné cesty
    - ICT-5-2-02 vyhledává informace na portálech, v knihovnách a databázích
    - ICT-5-2-03 komunikuje pomocí internetu či jiných běžných komunikačních zařízení

- **Informační a komunikační technologie** - Zpracování a využití informací - 1. a 2. období
  - Očekávané výstupy
    - ICT-5-3-01 pracuje s textem a obrázkem v textovém a grafickém editoru

### 2. období 1. stupně (4. a 5. ročník, cca 10-11 let)

- **Člověk a jeho svět** - *Místo, kde žijeme* - 2. období
  - Očekávané výstupy
    - ČJS-5-1-01 určí a vysvětlí polohu svého bydliště nebo pobytu vzhledem ke krajině a státu
    - ČJS-5-1-02 určí světové strany v přírodě i podle mapy, orientuje se podle nich a řídí se podle zásad bezpečného pohybu a pobytu v přírodě
    - ČJS-5-1-03 rozlišuje mezi náčrty, plány a základními typy map; vyhledává jednoduché údaje o přírodních podmínkách a sídlištích lidí na mapách naší republiky, Evropy a polokoulí
    - ČJS-5-1-04 vyhledá typické regionální zvláštnosti přírody, osídlení, hospodářství a kultury, jednoduchým způsobem posoudí jejich význam z hlediska přírodního, historického, politického, správního a vlastnického
    - ČJS-5-1-05 zprostředkuje ostatním zkušenosti, zážitky a zajímavosti z vlastních cest a porovná způsob života a přírodu v naší vlasti i v jiných zemích
    - ČJS-5-1-06 rozlišuje hlavní orgány státní moci a některé jejich zástupce, symboly našeho státu a jejich význam

- **Člověk a jeho svět** - *Lidé kolem nás* - 2. období
  - Očekávané výstupy
    - ČJS-5-2-01 vyjádří na základě vlastních zkušeností základní vztahy mezi lidmi, vyvodí a dodržuje pravidla pro soužití ve škole, mezi chlapci a dívkami, v rodině, v obci (městě)
    - ČJS-5-2-02 rozlišuje základní rozdíly mezi lidmi, obhájí a odůvodní své názory, připustí svůj omyl a dohodne se na společném postupu řešení
    - ČJS-5-2-03 rozpozná ve svém okolí jednání a chování, která se už nemohou tolerovat a která porušují základní lidská práva nebo demokratické principy
    - ČJS-5-2-04 orientuje se v základních formách vlastnictví; používá peníze v běžných situacích, odhadne a zkontroluje cenu nákupu a vrácené peníze, na příkladu ukáže nemožnost realizace všech chtěných výdajů, vysvětlí, proč spořit, kdy si půjčovat a jak vracet dluhy
    - ČJS-5-2-05 poukáže v nejbližším společenském a přírodním prostředí na změny a některé problémy a navrhne možnosti zlepšení životního prostředí obce (města)

- **Člověk a jeho svět** - *Lidé a čas* - 2. období
  - Očekávané výstupy
    - ČJS-5-3-01 pracuje s časovými údaji a využívá zjištěných údajů k pochopení vztahů mezi ději a mezi jevy
    - ČJS-5-3-02 využívá archivů, knihoven, sbírek muzeí a galerií jako informačních zdrojů pro pochopení minulosti; zdůvodní základní význam chráněných částí přírody, nemovitých i movitých kulturních památek
    - ČJS-5-3-03 rozeznává současné a minulé a orientuje se v hlavních reáliích minulosti a současnosti naší vlasti s využitím regionálních specifik
    - ČJS-5-3-04 srovnává a hodnotí na vybraných ukázkách způsob života a práce předků na našem území v minulosti a současnosti s využitím regionálních specifik
    - ČJS-5-3-05 objasní historické důvody pro zařazení státních svátků a významných dnů

- **Člověk a jeho svět** - *Rozmanitost přírody* - 2. období
  - Očekávané výstupy
    - ČJS-5-4-01 objevuje a zjišťuje propojenost prvků živé a neživé přírody, princip rovnováhy přírody a nachází souvislosti mezi konečným vzhledem přírody a činností člověka
    - ČJS-5-4-02 vysvětlí na základě elementárních poznatků o Zemi jako součásti vesmíru souvislost s rozdělením času a střídáním ročních období
    - ČJS-5-4-03 zkoumá základní společenstva ve vybraných lokalitách regionů, zdůvodní podstatné vzájemné vztahy mezi organismy a nachází shody a rozdíly v přizpůsobení organismů prostředí
    - ČJS-5-4-04 porovnává na základě pozorování základní projevy života na konkrétních organismech, prakticky třídí organismy do známých skupin, využívá k tomu i jednoduché klíče a atlasy
    - ČJS-5-4-05 zhodnotí některé konkrétní činnosti člověka v přírodě a rozlišuje aktivity, které mohou prostředí i zdraví člověka podporovat nebo poškozovat
    - ČJS-5-4-06 stručně charakterizuje specifické přírodní jevy a z nich vyplývající rizika vzniku mimořádných událostí; v modelové situaci prokáže schopnost se účinně chránit
    - ČJS-5-4-07 založí jednoduchý pokus, naplánuje a zdůvodní postup, vyhodnotí a vysvětlí výsledky pokusu

- **Člověk a jeho svět** - *Člověk a jeho zdraví* - 2. období
  - Očekávané výstupy
    - ČJS-5-5-01 využívá poznatků o lidském těle k vysvětlení základních funkcí jednotlivých orgánových soustav a k podpoře vlastního zdravého způsobu života
    - ČJS-5-5-02 rozlišuje jednotlivé etapy lidského života a orientuje se ve vývoji dítěte před a po jeho narození
    - ČJS-5-5-03 účelně plánuje svůj čas pro učení, práci, zábavu a odpočinek podle vlastních potřeb s ohledem na oprávněné nároky jiných osob
    - ČJS-5-5-04 uplatňuje účelné způsoby chování v situacích ohrožujících zdraví a v modelových situacích simulujících mimořádné události; vnímá dopravní situaci, správně ji vyhodnotí a vyvodí odpovídající závěry pro své chování jako chodec a cyklista
    - ČJS-5-5-05 předvede v modelových situacích osvojené jednoduché způsoby odmítání návykových látek
    - ČJS-5-5-06 uplatňuje základní dovednosti a návyky související s podporou zdraví a jeho preventivní ochranou
    - ČJS-5-5-07 rozpozná život ohrožující zranění; ošetří drobná poranění a zajistí lékařskou pomoc
    - ČJS-5-5-08 uplatňuje ohleduplné chování k druhému pohlaví a orientuje se v bezpečných způsobech sexuálního chování mezi chlapci a děvčaty v daném věku

- **Jazyk a jazyková komunikace** - *Český jazyk a literatura* - Komunikační a slohová výchova - 2. období
  - Očekávané výstupy
    - ČJL-5-1-01 čte s porozuměním přiměřeně náročné texty potichu i nahlas
    - ČJL-5-1-02 rozlišuje podstatné a okrajové informace v textu vhodném pro daný věk, podstatné informace zaznamenává
    - ČJL-5-1-03 posuzuje úplnost či neúplnost jednoduchého sdělení
    - ČJL-5-1-04 reprodukuje obsah přiměřeně složitého sdělení a zapamatuje si z něj podstatná fakta
    - ČJL-5-1-05 vede správně dialog, telefonický rozhovor, zanechá vzkaz na záznamníku
    - ČJL-5-1-06 rozpoznává manipulativní komunikaci v reklamě
    - ČJL-5-1-07 volí náležitou intonaci, přízvuk, pauzy a tempo podle svého komunikačního záměru
    - ČJL-5-1-08 rozlišuje spisovnou a nespisovnou výslovnost a vhodně ji užívá podle komunikační situace
    - ČJL-5-1-09 píše správně po stránce obsahové i formální jednoduché komunikační žánry
    - ČJL-5-1-10 sestaví osnovu vyprávění a na jejím základě vytváří krátký mluvený nebo písemný projev s dodržením časové posloupnosti
  
- **Jazyk a jazyková komunikace** - *Český jazyk a literatura* - Jazyková výchova - 2. období
  - Očekávané výstupy
    - ČJL-5-2-01 porovnává významy slov, zvláště slova stejného nebo podobného významu a slova vícevýznamová
    - ČJL-5-2-02 rozlišuje ve slově kořen, část příponovou, předponovou a koncovku
    - ČJL-5-2-03 určuje slovní druhy plnovýznamových slov a využívá je v gramaticky správných tvarech ve svém mluveném projevu
    - ČJL-5-2-04 rozlišuje slova spisovná a jejich nespisovné tvary
    - ČJL-5-2-05 vyhledává základní skladební dvojici a v neúplné základní skladební dvojici označuje základ věty
    - ČJL-5-2-06 odlišuje větu jednoduchou a souvětí, vhodně změní větu jednoduchou v souvětí
    - ČJL-5-2-07 užívá vhodných spojovacích výrazů, podle potřeby projevu je obměňuje
    - ČJL-5-2-08 píše správně i/y ve slovech po obojetných souhláskách
    - ČJL-5-2-09 zvládá základní příklady syntaktického pravopisu

- **Jazyk a jazyková komunikace** - *Český jazyk a literatura* - Literární výchova - 2. období
  - Očekávané výstupy
    - ČJL-5-3-01 vyjadřuje své dojmy z četby a zaznamenává je
    - ČJL-5-3-02 volně reprodukuje text podle svých schopností, tvoří vlastní literární text na dané téma
    - ČJL-5-3-03 rozlišuje různé typy uměleckých a neuměleckých textů
    - ČJL-5-3-04 při jednoduchém rozboru literárních textů používá elementární literární pojmy

- **Matematika a její aplikace** - Číslo a početní operace - 2. období
  - Očekávané výstupy
    - M-5-1-01 využívá při pamětném i písemném počítání komutativnost a asociativnost sčítání a násobení
    - M-5-1-02 provádí písemné početní operace v oboru přirozených čísel
    - M-5-1-03 zaokrouhluje přirozená čísla, provádí odhady a kontroluje výsledky početních operací v oboru přirozených čísel
    - M-5-1-04 řeší a tvoří úlohy, ve kterých aplikuje osvojené početní operace v celém oboru přirozených čísel
    - M-5-1-05 modeluje a určí část celku, používá zápis ve formě zlomku
    - M-5-1-06 porovná, sčítá a odčítá zlomky se stejným jmenovatelem v oboru kladných čísel
    - M-5-1-07 přečte zápis desetinného čísla a vyznačí na číselné ose desetinné číslo dané hodnoty
    - M-5-1-08 porozumí významu znaku „−“ pro zápis celého záporného čísla a toto číslo vyznačí na číselné ose

- **Matematika a její aplikace** - Závislosti, vztahy a práce s daty - 2. období
  - Očekávané výstupy
    - M-5-2-01 vyhledává, sbírá a třídí data
    - M-5-2-02 čte a sestavuje jednoduché tabulky a diagramy

- **Matematika a její aplikace** - Geometrie v rovině a prostoru - 2. období
  - Očekávané výstupy
    - M-5-3-01 narýsuje a znázorní základní rovinné útvary (čtverec, obdélník, trojúhelník a kružnici); užívá jednoduché konstrukce
    - M-5-3-02 sčítá a odčítá graficky úsečky; určí délku lomené čáry, obvod mnohoúhelníku sečtením délek jeho stran
    - M-5-3-03 sestrojí rovnoběžky a kolmice
    - M-5-3-04 určí obsah obrazce pomocí čtvercové sítě a užívá základní jednotky obsahu
    - M-5-3-05 rozpozná a znázorní ve čtvercové síti jednoduché osově souměrné útvary a určí osu souměrnosti útvaru překládáním papíru
  
- **Matematika a její aplikace** - Nestandardní aplikační úlohy a problémy - 2. období
  - Očekávané výstupy
    - M-5-4-01 řeší jednoduché praktické slovní úlohy a problémy, jejichž řešení je do značné míry nezávislé na obvyklých postupech a algoritmech školské matematiky

- **Informační a komunikační technologie** - Základy práce s počítačem - 1. a 2. období
  - Očekávané výstupy
    - ICT-5-1-01 využívá základní standardní funkce počítače a jeho nejběžnější periferie
    - ICT-5-1-02 respektuje pravidla bezpečné práce s hardwarem i softwarem a postupuje poučeně v případě jejich závady
    - ICT-5-1-03 chrání data před poškozením, ztrátou a zneužitím

- **Informační a komunikační technologie** - Vyhledávání informací a komunikace - 1. a 2. období
  - Očekávané výstupy
    - ICT-5-2-01 při vyhledávání informací na internetu používá jednoduché a vhodné cesty
    - ICT-5-2-02 vyhledává informace na portálech, v knihovnách a databázích
    - ICT-5-2-03 komunikuje pomocí internetu či jiných běžných komunikačních zařízení

- **Informační a komunikační technologie** - Zpracování a využití informací - 1. a 2. období
  - Očekávané výstupy
    - ICT-5-3-01 pracuje s textem a obrázkem v textovém a grafickém editoru

### Očekávané výstupy po 5. ročníku

### 2. stupeň (6. až 9. ročník, cca 12-15 let)

- **Jazyk a jazyková komunikace** - *Český jazyk a literatura* - Komunikační a slohová výchova
  - Učivo
    - čtení – praktické (pozorné, přiměřeně rychlé, znalost orientačních prvků v textu), věcné (studijní, čtení jako zdroj informací, vyhledávací), kritické (analytické, hodnoticí), prožitkové
    - naslouchání – praktické (výchova k empatii, podnět k jednání), věcné (soustředěné, aktivní), kritické (objektivní a subjektivní sdělení, komunikační záměr mluvčího, manipulativní působení projevu, zvukové prostředky souvislého projevu a prostředky mimojazykové), zážitkové
    - mluvený projev – zásady dorozumívání (komunikační normy, základní mluvené žánry podle komunikační situace), zásady kultivovaného projevu (technika mluveného projevu, prostředky nonverbální a paralingvální); komunikační žánry: připravený i nepřipravený projev na základě poznámek nebo bez poznámek, referát, diskuse
    - písemný projev – na základě poznatků o jazyce a stylu, o základních slohových postupech a žánrech; vyjádření postoje ke  sdělovanému obsahu, vlastní tvořivé psaní (komunikační žánry: výpisek, žádost, soukromý a úřední dopis, objednávka, teze, strukturovaný životopis, pozvánka, charakteristika, subjektivně zabarvený popis, výklad, úvaha)
  - Očekávané výstupy
    - ČJL-9-1-01 odlišuje ve čteném nebo slyšeném textu fakta od názorů a hodnocení, ověřuje fakta pomocí otázek nebo porovnáváním s dostupnými informačními zdroji
    - ČJL-9-1-02 rozlišuje subjektivní a objektivní sdělení a komunikační záměr partnera v hovoru
    - ČJL-9-1-03 rozpoznává manipulativní komunikaci v masmédiích a zaujímá k ní kritický postoj
    - ČJL-9-1-04 dorozumívá se kultivovaně, výstižně, jazykovými prostředky vhodnými pro danou komunikační situaci
    - ČJL-9-1-05 odlišuje spisovný a nespisovný projev a vhodně užívá spisovné jazykové prostředky vzhledem ke svému komunikačnímu záměru
    - ČJL-9-1-06 v mluveném projevu připraveném i improvizovaném vhodně užívá verbálních, nonverbálních i paralingválních prostředků řeči
    - ČJL-9-1-07 zapojuje se do diskuse, řídí ji a využívá zásad komunikace a pravidel dialogu
    - ČJL-9-1-08 využívá základy studijního čtení – vyhledá klíčová slova, formuluje hlavní myšlenky textu, vytvoří otázky a stručné poznámky, výpisky nebo výtah z přečteného textu; samostatně připraví a s oporou o text přednese referát
    - ČJL-9-1-09 uspořádá informace v textu s ohledem na jeho účel, vytvoří koherentní text s dodržováním pravidel mezivětného navazování
    - ČJL-9-1-10 využívá poznatků o jazyce a stylu ke gramaticky i věcně správnému písemnému projevu a k tvořivé práci s textem nebo i k vlastnímu tvořivému psaní na základě svých dispozic a osobních zájmů

- **Jazyk a jazyková komunikace** - *Český jazyk a literatura* - Jazyková výchova
  - Učivo
    - zvuková podoba jazyka – zásady spisovné výslovnosti, modulace souvislé řeči (přízvuk slovní a větný), intonace, členění souvislé řeči (pauzy, frázování)
    - slovní zásoba a tvoření slov – slovní zásoba a její jednotky, slohové rozvrstvení slovní zásoby, význam slova, homonyma, synonyma, obohacování slovní zásoby, způsoby tvoření slov
    - tvarosloví – slovní druhy, mluvnické významy a tvary slov
    - skladba – výpověď a věta, stavba věty, pořádek slov ve větě, rozvíjející větné členy, souvětí, přímá a nepřímá řeč, stavba textu
    - pravopis – lexikální, morfologický, syntaktický
    - obecné poučení o jazyce – čeština (jazyk národní, jazyk mateřský), skupiny jazyků (slovanské – především slovenština – a jiné, jazyky menšinové), rozvrstvení národního jazyka (spisovné a nespisovné útvary a prostředky), jazyk a komunikace (jazyková norma a kodifikace, kultura jazyka a řeči, původ a základy vývoje češtiny, jazykové příručky)
  - Očekávané výstupy
    - ČJL-9-2-01 spisovně vyslovuje česká a běžně užívaná cizí slova
    - ČJL-9-2-02 rozlišuje a příklady v textu dokládá nejdůležitější způsoby obohacování slovní zásoby a zásady tvoření českých slov, rozpoznává přenesená pojmenování, zvláště ve frazémech
    - ČJL-9-2-03 samostatně pracuje s Pravidly českého pravopisu, se Slovníkem spisovné češtiny a s dalšími slovníky a příručkami
    - ČJL-9-2-04 správně třídí slovní druhy, tvoří spisovné tvary slov a vědomě jich používá ve vhodné komunikační situaci
    - ČJL-9-2-05 využívá znalostí o jazykové normě při tvorbě vhodných jazykových projevů podle komunikační situace
    - ČJL-9-2-06 rozlišuje významové vztahy gramatických jednotek ve větě a v souvětí
    - ČJL-9-2-07 v písemném projevu zvládá pravopis lexikální, slovotvorný, morfologický i syntaktický ve větě jednoduché i souvětí
    - ČJL-9-2-08 rozlišuje spisovný jazyk, nářečí a obecnou češtinu a zdůvodní jejich užití

- **Jazyk a jazyková komunikace** - *Český jazyk a literatura* - Literární výchova
  - Učivo
    - tvořivé činnosti s literárním textem – přednes vhodných literárních textů, volná reprodukce přečteného nebo slyšeného textu, záznam a reprodukce hlavních myšlenek, interpretace literárního textu, dramatizace, vytváření vlastních textů, vlastní výtvarný doprovod k literárním textům
    - způsoby interpretace literárních a jiných děl
    - základy literární teorie a historie – struktura literárního díla (námět a téma díla, literární hrdina, kompozice literárního příběhu), jazyk literárního díla (obrazná pojmenování; zvukové prostředky poezie: rým, rytmus; volný verš), literatura umělecká a věcná (populárně-naučná, literatura faktu, publicistické žánry)
    - literární druhy a žánry – poezie, próza, drama, žánry lyrické, epické, dramatické v proměnách času – hlavní vývojová období národní a světové literatury, typické žánry a jejich představitelé
  - Očekávané výstupy
    - ČJL-9-3-01 uceleně reprodukuje přečtený text, jednoduše popisuje strukturu a jazyk literárního díla a vlastními slovy interpretuje smysl díla
    - ČJL-9-3-02 rozpoznává základní rysy výrazného individuálního stylu autora
    - ČJL-9-3-03 formuluje ústně i písemně dojmy ze své četby, návštěvy divadelního nebo filmového představení a názory na umělecké dílo
    - ČJL-9-3-04 tvoří vlastní literární text podle svých schopností a na základě osvojených znalostí základů literární teorie
    - ČJL-9-3-05 rozlišuje literaturu hodnotnou a konzumní, svůj názor doloží argumenty
    - ČJL-9-3-06 rozlišuje základní literární druhy a žánry, porovná je i jejich funkci, uvede jejich výrazné představitele
    - ČJL-9-3-07 uvádí základní literární směry a jejich významné představitele v české a světové literatuře
    - ČJL-9-3-08 porovnává různá ztvárnění téhož námětu v literárním, dramatickém i filmovém zpracování
    - ČJL-9-3-09 vyhledává informace v různých typech katalogů, v knihovně i v dalších informačních zdrojích

- **Matematika a její aplikace** - Číslo a proměnná
  - Učivo
    - dělitelnost přirozených čísel – prvočíslo, číslo složené, násobek, dělitel, nejmenší společný násobek, největší společný dělitel, kritéria dělitelnosti
    - celá čísla – čísla navzájem opačná, číselná osa
    - desetinná čísla, zlomky – rozvinutý zápis čísla v desítkové soustavě; převrácené číslo, smíšené číslo, složený zlomek
    - poměr – měřítko, úměra, trojčlenka
    - procenta – procento, promile; základ, procentová část, počet procent; jednoduché úrokování
    - mocniny a odmocniny – druhá mocnina a odmocnina
    - výrazy – číselný výraz a jeho hodnota; proměnná, výrazy s proměnnými, mnohočleny
    - rovnice – lineární rovnice, soustava dvou lineárních rovnic se dvěma neznámými
  - Očekávané výstupy
    - M-9-1-01 provádí početní operace v oboru celých a racionálních čísel; užívá ve výpočtech druhou mocninu a odmocninu
    - M-9-1-02 zaokrouhluje a provádí odhady s danou přesností, účelně využívá kalkulátor
    - M-9-1-03 modeluje a řeší situace s využitím dělitelnosti v oboru přirozených čísel
    - M-9-1-04 užívá různé způsoby kvantitativního vyjádření vztahu celek–část (přirozeným číslem, poměrem, zlomkem, desetinným číslem, procentem)
    - M-9-1-05 řeší modelováním a výpočtem situace vyjádřené poměrem; pracuje s měřítky map a plánů
    - M-9-1-06 řeší aplikační úlohy na procenta (i pro případ, že procentová část je větší než celek)
    - M-9-1-07 matematizuje jednoduché reálné situace s využitím proměnných; určí hodnotu výrazu, sčítá a násobí mnohočleny, provádí rozklad mnohočlenu na součin pomocí vzorců a vytýkáním
    - M-9-1-08 formuluje a řeší reálnou situaci pomocí rovnic a jejich soustav
    - M-9-1-09 analyzuje a řeší jednoduché problémy, modeluje konkrétní situace, v nichž využívá matematický aparát v oboru celých a racionálních čísel

- **Matematika a její aplikace** - Závislosti, vztahy a práce s daty
  - Učivo
    - závislosti a data – příklady závislostí z praktického života a jejich vlastnosti, nákresy, schémata, diagramy, grafy, tabulky; četnost znaku, aritmetický průměr
    - funkce – pravoúhlá soustava souřadnic, přímá úměrnost, nepřímá úměrnost, lineární funkce
  - Očekávané výstupy
    - M-9-2-01 vyhledává, vyhodnocuje a zpracovává data
    - M-9-2-02 porovnává soubory dat
    - M-9-2-03 určuje vztah přímé anebo nepřímé úměrnosti
    - M-9-2-04 vyjádří funkční vztah tabulkou, rovnicí, grafem
    - M-9-2-05 matematizuje jednoduché reálné situace s využitím funkčních vztahů

- **Matematika a její aplikace** - Geometrie v rovině a prostoru
  - Učivo
    - rovinné útvary – přímka, polopřímka, úsečka, kružnice, kruh, úhel, trojúhelník, čtyřúhelník (lichoběžník, rovnoběžník), pravidelné mnohoúhelníky, vzájemná poloha přímek v rovině (typy úhlů), shodnost a podobnost (věty o shodnosti a podobnosti trojúhelníků)
    - metrické vlastnosti v rovině – druhy úhlů, vzdálenost bodu od přímky, trojúhelníková nerovnost, Pythagorova věta
    - prostorové útvary – kvádr, krychle, rotační válec, jehlan, rotační kužel, koule, kolmý hranol
  - Očekávané výstupy
    - M-9-3-01 zdůvodňuje a využívá polohové a metrické vlastnosti základních rovinných útvarů při řešení úloh a jednoduchých praktických problémů; využívá potřebnou matematickou symboliku
    - M-9-3-02 charakterizuje a třídí základní rovinné útvary
    - M-9-3-03 určuje velikost úhlu měřením a výpočtem
    - M-9-3-04 odhaduje a vypočítá obsah a obvod základních rovinných útvarů
    - M-9-3-05 využívá pojem množina všech bodů dané vlastnosti k charakteristice útvaru a k řešení polohových a nepolohových konstrukčních úloh
    - M-9-3-06 načrtne a sestrojí rovinné útvary
    - M-9-3-07 užívá k argumentaci a při výpočtech věty o shodnosti a podobnosti trojúhelníků
    - M-9-3-08 načrtne a sestrojí obraz rovinného útvaru ve středové a osové souměrnosti, určí osově a středově souměrný útvar
    - M-9-3-09 určuje a charakterizuje základní prostorové útvary (tělesa), analyzuje jejich vlastnosti
    - M-9-3-10 odhaduje a vypočítá objem a povrch těles
    - M-9-3-11 načrtne a sestrojí sítě základních těles
    - M-9-3-12 načrtne a sestrojí obraz jednoduchých těles v rovině
    - M-9-3-13 analyzuje a řeší aplikační geometrické úlohy s využitím osvojeného matematického aparátu

- **Matematika a její aplikace** - Nestandardní aplikační úlohy a problémy
  - Učivo
    - číselné a logické řady
    - číselné a obrázkové analogie
    - logické a netradiční geometrické úlohy
  - Očekávané výstupy
    - M-9-4-01 užívá logickou úvahu a kombinační úsudek při řešení úloh a problémů a nalézá různá řešení předkládaných nebo zkoumaných situací
    - M-9-4-02 řeší úlohy na prostorovou představivost, aplikuje a kombinuje poznatky a dovednosti z různých tematických a vzdělávacích oblastí

- **Informační a komunikační technologie** - Vyhledávání informací a komunikace
  - Učivo
    - vývojové trendy informačních technologií
    - hodnota a relevance informací a informačních zdrojů, metody a nástroje jejich ověřování
    - internet
  - Očekávané výstupy
    - ICT-9-1-01 ověřuje věrohodnost informací a informačních zdrojů, posuzuje jejich závažnost a vzájemnou návaznost

- **Informační a komunikační technologie** - Zpracování a využití informací
  - Učivo
    - počítačová grafika, rastrové a vektorové programy
    - tabulkový editor, vytváření tabulek, porovnávání dat, jednoduché vzorce
    - prezentace informací (webové stránky, prezentační programy, multimédia)
    - ochrana práv k duševnímu vlastnictví, copyright, informační etika
  - Očekávané výstupy
    - ICT-9-2-01 ovládá práci s textovými a grafickými editory i tabulkovými editory a využívá vhodných aplikací
    - ICT-9-2-02 uplatňuje základní estetická a typografická pravidla pro práci s textem a obrazem
    - ICT-9-2-03 pracuje s informacemi v souladu se zákony o duševním vlastnictví
    - ICT-9-2-04 používá informace z různých informačních zdrojů a vyhodnocuje jednoduché vztahy mezi údaji
    - ICT-9-2-05 zpracuje a prezentuje na uživatelské úrovni informace v textové, grafické a multimediální formě

- **Člověk a společnost** - *Dějepis* - Člověk v dějinách
  - Učivo
    - význam zkoumání dějin, získávání informací o dějinách; historické prameny
    - historický čas a prostor
  - Očekávané výstupy
    - D-9-1-01 uvede konkrétní příklady důležitosti a potřebnosti dějepisných poznatků
    - D-9-1-02 uvede příklady zdrojů informací o minulosti; pojmenuje instituce, kde jsou tyto zdroje shromažďovány
    - D-9-1-03 orientuje se na časové ose a v historické mapě, řadí hlavní historické epochy v chronologickém sledu

- **Člověk a společnost** - *Dějepis* - Počátky lidské společnosti
  - Učivo
    - člověk a lidská společnost v pravěku
  - Očekávané výstupy
    - D-9-2-01 charakterizuje život pravěkých sběračů a lovců, jejich materiální a duchovní kulturu
    - D-9-2-02 objasní význam zemědělství, dobytkářství a zpracování kovů pro lidskou společnost
    - D-9-2-03 uvede příklady archeologických kultur na našem území

- **Člověk a společnost** - *Dějepis* - Nejstarší civilizace, kořeny evropské kultury
  - Učivo
    - nejstarší starověké civilizace a jejich kulturní odkaz
    - antické Řecko a Řím
    - střední Evropa a její styky s antickým Středomořím
  - Očekávané výstupy
    - D-9-3-01 rozpozná souvislost mezi přírodními podmínkami a vznikem prvních velkých zemědělských civilizací
    - D-9-3-02 uvede nejvýznamnější typy památek, které se staly součástí světového kulturního dědictví
    - D-9-3-03 demonstruje na konkrétních příkladech přínos antické kultury a uvede osobnosti antiky důležité pro evropskou civilizaci, zrod křesťanství a souvislost s judaismem
    - D-9-3-04 porovná formy vlády a postavení společenských skupin v jednotlivých státech a vysvětlí podstatu antické demokracie
  
- **Člověk a společnost** - *Dějepis* - Křesťanství a středověká Evropa
  - Učivo
    - nový etnický obraz Evropy
    - utváření států ve východoevropském a západoevropském kulturním okruhu a jejich specifický vývoj
    - islám a islámské říše ovlivňující Evropu (Arabové, Turci)
    - Velká Morava a český stát, jejich vnitřní vývoj a postavení v Evropě
    - křesťanství, papežství, císařství, křížové výpravy
    - struktura středověké společnosti, funkce jednotlivých vrstev
    - kultura středověké společnosti – románské a gotické umění a vzdělanost
  - Očekávané výstupy
    - D-9-4-01 popíše podstatnou změnu evropské situace, která nastala v důsledku příchodu nových etnik, christianizace a vzniku států
    - D-9-4-02 porovná základní rysy západoevropské, byzantsko-slovanské a islámské kulturní oblasti
    - D-9-4-03 objasní situaci Velkomoravské říše a vnitřní vývoj českého státu a postavení těchto státních útvarů v evropských souvislostech
    - D-9-4-04 vymezí úlohu křesťanství a víry v životě středověkého člověka, konflikty mezi světskou a církevní mocí, vztah křesťanství ke kacířství a jiným věroukám
    - D-9-4-05 ilustruje postavení jednotlivých vrstev středověké společnosti, uvede příklady románské a gotické kultury

- **Člověk a společnost** - *Dějepis* - Objevy a dobývání, počátky nové doby
  - Učivo
    - renesance, humanismus, husitství, reformace a jejich šíření Evropou
    - zámořské objevy a počátky dobývání světa
    - český stát a velmoci v 15.–18. století
    - barokní kultura a osvícenství
  - Očekávané výstupy
    - D-9-5-01 vysvětlí znovuobjevení antického ideálu člověka, nové myšlenky žádající reformu církve včetně reakce církve na tyto požadavky
    - D-9-5-02 vymezí význam husitské tradice pro český politický a kulturní život
    - D-9-5-03 popíše a demonstruje průběh zámořských objevů, jejich příčiny a důsledky
    - D-9-5-04 objasní postavení českého státu v podmínkách Evropy rozdělené do řady mocenských a náboženských center a jeho postavení uvnitř habsburské monarchie
    - D-9-5-05 objasní příčiny a důsledky vzniku třicetileté války a posoudí její důsledky
    - D-9-5-06 na příkladech evropských dějin konkretizuje absolutismus, konstituční monarchie, parlamentarismus
    - D-9-5-07 rozpozná základní znaky jednotlivých kulturních stylů a uvede jejich představitele a příklady významných kulturních památek

- **Člověk a společnost** - *Dějepis* - Modernizace společnosti
  - Učivo
    - Velká francouzská revoluce a napoleonské období, jejich vliv na Evropu a svět; vznik USA
    - industrializace a její důsledky pro společnost; sociální otázka
    - národní hnutí velkých a malých národů; utváření novodobého českého národa
    - revoluce 19. století jako prostředek řešení politických, sociálních a národnostních problémů
    - politické proudy (konzervativismus, liberalismus, demokratismus, socialismus), ústava, politické strany, občanská práva
    - kulturní rozrůzněnost doby
    - konflikty mezi velmocemi, kolonialismus
  - Očekávané výstypy
    - D-9-6-01 vysvětlí podstatné ekonomické, sociální, politické a kulturní změny ve vybraných zemích a u nás, které charakterizují modernizaci společnosti
    - D-9-6-02 objasní souvislost mezi událostmi francouzské revoluce a napoleonských válek na jedné straně a rozbitím starých společenských struktur v Evropě na straně druhé
    - D-9-6-03 porovná jednotlivé fáze utváření novodobého českého národa v souvislosti s národními hnutími vybraných evropských národů
    - D-9-6-04 charakterizuje emancipační úsilí významných sociálních skupin; uvede požadavky formulované ve vybraných evropských revolucích
    - D-9-6-05 na vybraných příkladech demonstruje základní politické proudy
    - D-9-6-06 vysvětlí rozdílné tempo modernizace a prohloubení nerovnoměrnosti vývoje jednotlivých částí Evropy a světa včetně důsledků, ke kterým tato nerovnoměrnost vedla; charakterizuje soupeření mezi velmocemi a vymezí význam kolonií

- **Člověk a společnost** - *Dějepis* - Moderní doba
  - Učivo
    - první světová válka a její politické, sociální a kulturní důsledky
    - nové politické uspořádání Evropy a úloha USA ve světě; vznik Československa, jeho hospodářsko-politický vývoj, sociální a národnostní problémy
    - mezinárodněpolitická a hospodářská situace ve 20. a 30. letech; totalitní systémy – komunismus, fašismus, nacismus – důsledky pro Československo a svět
    - druhá světová válka, holokaust; situace v našich zemích, domácí a zahraniční odboj; politické, mocenské a ekonomické důsledky války
  - Očekávané výstupy
    - D-9-7-01 na příkladech demonstruje zneužití techniky ve světových válkách a jeho důsledky
    - D-9-7-02 rozpozná klady a nedostatky demokratických systémů
    - D-9-7-03 charakterizuje jednotlivé totalitní systémy, příčiny jejich nastolení v širších ekonomických a politických souvislostech a důsledky jejich existence pro svět; rozpozná destruktivní sílu totalitarismu a vypjatého nacionalismu
    - D-9-7-04 na příkladech vyloží antisemitismus, rasismus a jejich nepřijatelnost z hlediska lidských práv
    - D-9-7-05 zhodnotí postavení Československa v evropských souvislostech a jeho vnitřní sociální, politické, hospodářské a kulturní prostředí

- **Člověk a společnost** - *Dějepis* - Rozdělený a integrující se svět
  - Učivo
    - studená válka, rozdělení světa do vojenských bloků reprezentovaných supervelmocemi; politické, hospodářské, sociální a ideologické soupeření
    - vnitřní situace v zemích východního bloku (na vybraných příkladech srovnání s charakteristikou západních zemí)
    - vývoj Československa od roku 1945 do roku 1989, vznik České republiky
    - rozpad koloniálního systému, mimoevropský svět
    - problémy současnosti
    - věda, technika a vzdělání jako faktory vývoje; sport a zábava
  - Očekávané výstupy
    - D-9-8-01 vysvětlí příčiny a důsledky vzniku bipolárního světa; uvede příklady střetávání obou bloků
    - D-9-8-02 vysvětlí a na příkladech doloží mocenské a politické důvody euroatlantické hospodářské a vojenské spolupráce
    - D-9-8-03 posoudí postavení rozvojových zemí
    - D-9-8-04 prokáže základní orientaci v problémech současného světa

- **Člověk a společnost** - *Výchova k občanství* - Člověk ve společnosti
  - Očekávané výstupy
    - VO-9-1-01 objasní účel důležitých symbolů našeho státu a způsoby jejich používání
    - VO-9-1-02 rozlišuje projevy vlastenectví od projevů nacionalismu
    - VO-9-1-03 zdůvodní nepřijatelnost vandalského chování a aktivně proti němu vystupuje
    - VO-9-1-04 zhodnotí nabídku kulturních institucí a cíleně z ní vybírá akce, které ho zajímají
    - VO-9-1-05 kriticky přistupuje k mediálním informacím, vyjádří svůj postoj k působení propagandy a reklamy na veřejné mínění a chování lidí
    - VO-9-1-06 zhodnotí a na příkladech doloží význam vzájemné solidarity mezi lidmi, vyjádří své možnosti, jak může v případě potřeby pomáhat lidem v nouzi a jak pomoci v situacích ohrožení a obrany státu
    - VO-9-1-07 uplatňuje vhodné způsoby chování a komunikace v různých životních situacích, případné neshody či konflikty s druhými lidmi řeší nenásilným způsobem
    - VO-9-1-08 objasní potřebu tolerance ve společnosti, respektuje kulturní zvláštnosti i odlišné názory, zájmy, způsoby chování a myšlení lidí, zaujímá tolerantní postoje k menšinám
    - VO-9-1-09 rozpoznává netolerantní, rasistické, xenofobní a extremistické projevy v chování lidí a zaujímá aktivní postoj proti všem projevům lidské nesnášenlivosti
    - VO-9-1-10 posoudí a na příkladech doloží přínos spolupráce lidí při řešení konkrétních úkolů a dosahování některých cílů v rodině, ve škole, v obci

- **Člověk a společnost** - *Výchova k občanství* - Člověk jako jedinec
  - Očekávané výstupy
    - VO-9-2-01 objasní, jak může realističtější poznání a hodnocení vlastní osobnosti a potenciálu pozitivně ovlivnit jeho rozhodování, vztahy s druhými lidmi i kvalitu života
    - VO-9-2-02 posoudí vliv osobních vlastností na dosahování individuálních i společných cílů, objasní význam vůle při dosahování cílů a překonávání překážek
    - VO-9-2-03 rozpoznává projevy záporných charakterových vlastností u sebe i u druhých lidí, kriticky hodnotí a vhodně koriguje své chování a jednání
    - VO-9-2-04 popíše, jak lze usměrňovat a kultivovat charakterové a volní vlastnosti, rozvíjet osobní přednosti, překonávat osobní nedostatky a pěstovat zdravou sebedůvěru

- **Člověk a společnost** - *Výchova k občanství* - Člověk, stát a hospodářství
  - Očekávané výstupy
    - VO-9-3-01 rozlišuje a porovnává různé formy vlastnictví, včetně duševního vlastnictví, a způsoby jejich ochrany, uvede příklady
    - VO-9-3-02 sestaví jednoduchý rozpočet domácnosti, uvede hlavní příjmy a výdaje, rozliší pravidelné a jednorázové příjmy a výdaje, zváží nezbytnost jednotlivých výdajů v hospodaření domácnosti, objasní princip vyrovnaného, schodkového a přebytkového rozpočtu domácnosti, dodržuje zásady hospodárnosti a vyhýbá se rizikům při hospodaření s penězi
    - VO-9-3-03 na příkladech ukáže vhodné využití různých nástrojů hotovostního a bezhotovostního placení, uvede příklady použití debetní a kreditní platební karty, vysvětlí jejich omezení
    - VO-9-3-04 vysvětlí, jakou funkci plní banky a jaké služby občanům nabízejí, vysvětlí význam úroku placeného a přijatého, uvede nejčastější druhy pojištění a navrhne, kdy je využít
    - VO-9-3-05 uvede a porovná nejobvyklejší způsoby nakládání s volnými prostředky a způsoby krytí deficitu
    - VO-9-3-06 na příkladu chování kupujících a prodávajících vyloží podstatu fungování trhu, objasní vliv nabídky a poptávky na tvorbu ceny a její změny, na příkladu ukáže tvorbu ceny jako součet nákladů, zisku a DPH, popíše vliv inflace na hodnotu peněz
    - VO-9-3-07 rozlišuje, ze kterých zdrojů pocházejí příjmy státu a do kterých oblastí stát směruje své výdaje, uvede příklady dávek a příspěvků, které ze státního rozpočtu získávají občané
    - VO-9-3-08 rozlišuje a porovnává úlohu výroby, obchodu a služeb, uvede příklady jejich součinnosti
  
- **Člověk a společnost** - *Výchova k občanství* - Člověk, stát a právo
  - Očekávané výstupy
    - VO-9-4-01 rozlišuje nejčastější typy a formy států a na příkladech porovná jejich znaky
    - VO-9-4-02 rozlišuje a porovnává úkoly jednotlivých složek státní moci ČR i jejich orgánů a institucí, uvede příklady institucí a orgánů, které se podílejí na správě obcí, krajů a státu
    - VO-9-4-03 objasní výhody demokratického způsobu řízení státu pro každodenní život občanů
    - VO-9-4-04 vyloží smysl voleb do zastupitelstev v demokratických státech a uvede příklady, jak mohou výsledky voleb ovlivňovat každodenní život občanů
    - VO-9-4-05 přiměřeně uplatňuje svá práva včetně práv spotřebitele a respektuje práva a oprávněné zájmy druhých lidí, posoudí význam ochrany lidských práv a svobod, rozumí povinnostem občana při zajišťování obrany státu
    - VO-9-4-06 objasní význam právní úpravy důležitých vztahů – vlastnictví, pracovní poměr, manželství
    - VO-9-4-07 provádí jednoduché právní úkony a chápe jejich důsledky, uvede příklady některých smluv upravujících občanskoprávní vztahy – osobní přeprava, koupě, oprava či pronájem věci
    - VO-9-4-08 dodržuje právní ustanovení, která se na něj vztahují, a uvědomuje si rizika jejich porušování
    - VO-9-4-09 rozlišuje a porovnává úkoly orgánů právní ochrany občanů, uvede příklady jejich činnosti a spolupráce při postihování trestných činů
    - VO-9-4-10 rozpozná protiprávní jednání, rozliší přestupek a trestný čin, uvede jejich příklady
    - VO-9-4-11 diskutuje o příčinách a důsledcích korupčního jednání

- **Člověk a společnost** - *Výchova k občanství* - Mezinárodní vztahy, globální svět
  - Očekávané výstupy
    - VO-9-5-01 popíše vliv začlenění ČR do EU na každodenní život občanů, uvede příklady práv občanů ČR v rámci EU i možných způsobů jejich uplatňování
    - VO-9-5-02 uvede některé významné mezinárodní organizace a společenství, k nimž má vztah ČR, posoudí jejich význam ve světovém dění a popíše výhody spolupráce mezi státy, včetně zajišťování obrany státu a účasti v zahraničních misích
    - VO-9-5-03 uvede příklady některých projevů globalizace, porovná jejich klady a zápory
    - VO-9-5-04 uvede některé globální problémy současnosti, vyjádří na ně svůj osobní názor a popíše jejich hlavní příčiny i možné důsledky pro život lidstva
    - VO-9-5-05 objasní souvislosti globálních a lokálních problémů, uvede příklady možných projevů a způsobů řešení globálních problémů na lokální úrovni – v obci, regionu
    - VO-9-5-06 uvede příklady mezinárodního terorismu a zaujme vlastní postoj ke způsobům jeho potírání, objasní roli ozbrojených sil ČR při zajišťování obrany státu a při řešení krizí nevojenského charakteru

- **Člověk a příroda** - *Výchova k občanství* - Mezinárodní vztahy, globální svět
  - Očekávané výstupy
  
### Očekávané výstupy po 9. ročníku
